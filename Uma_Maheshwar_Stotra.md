---


---

<hr>
<p>layout: post<br>
title: Uma_Maheshwar_Stotra<br>
date: 2019-06-15 00:00:00 -0000</p>
<p>tags: [Articles]<br>
excerpt_separator: <!--more--></p>
<hr>
<h3 id="नमः-शिवाभ्यां-नवयौवनाभ्यां">नमः शिवाभ्यां नवयौवनाभ्यां</h3>
<p>परस्पराश्लिष्टवपुर्धराभ्याम् ।<br>
नगॆन्द्रकन्यावृषकॆतनाभ्यां<br>
नमॊ नमः शङ्करपार्वतीभ्याम् ॥ 1 ॥</p>
<h3 id="नमः-शिवाभ्यां-सरसॊत्सवाभ्यां">नमः शिवाभ्यां सरसॊत्सवाभ्यां</h3>
<p>नमस्कृताभीष्टवरप्रदाभ्याम् ।<br>
नारायणॆनार्चितपादुकाभ्यां<br>
नमॊ नमः शङ्करपार्वतीभ्याम् ॥ 2 ॥</p>
<h3 id="नमः-शिवाभ्यां-वृषवाहनाभ्यां">नमः शिवाभ्यां वृषवाहनाभ्यां</h3>
<p>विरिञ्चिविष्ण्विन्द्रसुपूजिताभ्याम् ।<br>
विभूतिपाटीरविलॆपनाभ्यां<br>
नमॊ नमः शङ्करपार्वतीभ्याम् ॥ 3 ॥</p>
<h3 id="नमः-शिवाभ्यां-जगदीश्वराभ्यां">नमः शिवाभ्यां जगदीश्वराभ्यां</h3>
<p>जगत्पतिभ्यां जयविग्रहाभ्याम् ।<br>
जम्भारिमुख्यैरभिवन्दिताभ्यां<br>
नमॊ नमः शङ्करपार्वतीभ्याम् ॥ 4 ॥</p>
<h3 id="नमः-शिवाभ्यां-परमौषधाभ्यां">नमः शिवाभ्यां परमौषधाभ्यां</h3>
<p>पञ्चाक्षरीपञ्जररञ्जिताभ्याम् ।<br>
प्रपञ्चसृष्टिस्थितिसंहृताभ्यां<br>
नमॊ नमः शङ्करपार्वतीभ्याम् ॥ 5 ॥</p>
<h3 id="नमः-शिवाभ्यामतिसुन्दराभ्यां">नमः शिवाभ्यामतिसुन्दराभ्यां</h3>
<p>अत्यन्तमासक्तहृदम्बुजाभ्याम् ।<br>
अशॆषलॊकैकहितङ्कराभ्यां<br>
नमॊ नमः शङ्करपार्वतीभ्याम् ॥ 6 ॥</p>
<h3 id="नमः-शिवाभ्यां-कलिनाशनाभ्यां">नमः शिवाभ्यां कलिनाशनाभ्यां</h3>
<p>कङ्कालकल्याणवपुर्धराभ्याम् ।<br>
कैलासशैलस्थितदॆवताभ्यां<br>
नमॊ नमः शङ्करपार्वतीभ्याम् ॥ 7 ॥</p>
<h3 id="नमः-शिवाभ्यामशुभापहाभ्यां">नमः शिवाभ्यामशुभापहाभ्यां</h3>
<p>अशॆषलॊकैकविशॆषिताभ्याम् ।<br>
अकुण्ठिताभ्यां स्मृतिसम्भृताभ्यां<br>
नमॊ नमः शङ्करपार्वतीभ्याम् ॥ 8 ॥</p>
<h3 id="नमः-शिवाभ्यां-रथवाहनाभ्यां">नमः शिवाभ्यां रथवाहनाभ्यां</h3>
<p>रवीन्दुवैश्वानरलॊचनाभ्याम् ।<br>
राकाशशाङ्काभमुखाम्बुजाभ्यां<br>
नमॊ नमः शङ्करपार्वतीभ्याम् ॥ 9 ॥</p>
<h3 id="नमः-शिवाभ्यां-जटिलन्धराभ्यां">नमः शिवाभ्यां जटिलन्धराभ्यां</h3>
<p>जरामृतिभ्यां च विवर्जिताभ्याम् ।<br>
जनार्दनाब्जॊद्भवपूजिताभ्यां<br>
नमॊ नमः शङ्करपार्वतीभ्याम् ॥ 10 ॥</p>
<h3 id="नमः-शिवाभ्यां-विषमॆक्षणाभ्यां">नमः शिवाभ्यां विषमॆक्षणाभ्यां</h3>
<p>बिल्वच्छदामल्लिकदामभृद्भ्याम् ।<br>
शॊभावतीशान्तवतीश्वराभ्यां<br>
नमॊ नमः शङ्करपार्वतीभ्याम् ॥ 11 ॥</p>
<h3 id="नमः-शिवाभ्यां-पशुपालकाभ्यां">नमः शिवाभ्यां पशुपालकाभ्यां</h3>
<p>जगत्रयीरक्षणबद्धहृद्भ्याम् ।<br>
समस्तदॆवासुरपूजिताभ्यां<br>
नमॊ नमः शङ्करपार्वतीभ्याम् ॥ 12 ॥</p>
<h3 id="स्तॊत्रं-त्रिसन्ध्यं-शिवपार्वतीभ्यां">स्तॊत्रं त्रिसन्ध्यं शिवपार्वतीभ्यां</h3>
<p>भक्त्या पठॆद्द्वादशकं नरॊ यः ।<br>
स सर्वसौभाग्यफलानि<br>
भुङ्क्तॆ शतायुरान्तॆ शिवलॊकमॆति ॥ 13 ॥</p>
<p><a href="https://www.youtube.com/watch?v=_zAbVQg9sBk">https://www.youtube.com/watch?v=_zAbVQg9sBk</a></p>
<blockquote>
<p>Written with <a href="https://stackedit.io/">StackEdit</a>.</p>
</blockquote>

