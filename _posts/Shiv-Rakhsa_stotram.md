---


---

<pre><code>layout: post
title: Uma_Maheshwar_Stotra
date: 2019-06-15 00:00:00 -0000


tags: [Articles]
excerpt_separator: &lt;!--more--&gt;
</code></pre>
<p>श्री गणेशाय नमः ॥</p>
<p>अस्य श्रीशिवरक्षास्तोत्रमन्त्रस्य याज्ञवल्क्य ऋषिः ॥</p>
<p>श्री सदाशिवो देवता ॥अनुष्टुप् छन्दः ॥</p>
<p>श्रीसदाशिवप्रीत्यर्थं शिवरक्षास्तोत्रजपे विनियोगः ॥</p>
<p>चरितं देवदेवस्य महादेवस्य पावनम् ।<br>
अपारं परमोदारं चतु र्वर्गस्य साधनम् ॥१॥</p>
<p>गौरीविनायको पेतं पञ्चवक्त्रं त्रिनेत्रकम् ।<br>
शिवं ध्यात्वा दशभुजं शिवरक्षां पठेन्नरः ॥२॥</p>
<p>गंगाधरः शिरः पातु भालं अर्धेन्दुशेखरः ।<br>
नयने मदनध्वंसी कर्णो सर्पविभूषण ॥३॥</p>
<p>घ्राणं पातु पुरारातिः मुखं पातु जगत्पतिः ।<br>
जिह्वां वागीश्वरः पातु कंधरां शितिकंधरः ॥४॥</p>
<p>श्रीकण्ठः पातु मे कण्ठं स्कन्धौ विश्वधुरन्धरः ।<br>
भुजौ भूभारसंहर्ता करौ पातु पिनाकधृक् ॥५॥</p>
<p>हृदयं शंकरः पातु जठरं गिरिजापतिः ।<br>
नाभिं मृत्युञ्जयः पातु कटी व्याघ्रा जिनाम्बरः ॥६॥</p>
<p>सक्थिनी पातु दीनार्त शरणागत वत्सलः ।<br>
उरू महेश्वरः पातु जानुनी जगदीश्वरः ॥७॥</p>
<p>जङ्घे पातु जगत्कर्ता गुल्फौ पातु गणाधिपः ।<br>
चरणौ करुणासिंधुः सर्वाङ्गानि सदाशिवः ॥८॥</p>
<p>एतां शिवबलोपेतां रक्षां यः सुकृती पठेत् ।<br>
स भुक्त्वा सकलान्कामान् शिवसायुज्यमाप्नुयात् ॥९॥</p>
<p>ग्रहभूतपिशाचाद्यास्त्रैलोक्ये विचरन्ति ये ।<br>
दूरादाशु पलायन्ते शिवनामाभिरक्षणात् ॥१०॥</p>
<p>अभयङ्करनामेदं कवचं पार्वतीपतेः ।<br>
भक्त्या बिभर्ति यः कण्ठे तस्य वश्यं जगत्त्रयम् ॥११॥</p>
<p>इमां नारायणः स्वप्ने शिवरक्षां यथाऽऽदिशत् ।<br>
प्रातरुत्थाय योगीन्द्रो याज्ञवल्क्यः तथाऽलिखत् ॥१२॥</p>
<p>॥ इति श्रीयाज्ञवल्क्यप्रोक्तं शिवरक्षास्तोत्रं सम्पूर्णम् ॥</p>
<p><a href="https://www.youtube.com/watch?v=pK_XESpC8cE">https://www.youtube.com/watch?v=pK_XESpC8cE</a></p>
<blockquote>
<p>Written with <a href="https://stackedit.io/">StackEdit</a>.</p>
</blockquote>

